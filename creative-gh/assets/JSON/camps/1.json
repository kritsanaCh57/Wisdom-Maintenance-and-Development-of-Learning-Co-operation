{
    "title": "โครงการ สืบสานภูมิปัญญาและพัฒนาเครือข่ายการเรียนรู้ด้านการสูงอายุ ครั้งที่ 1",
    "title_images": "./assets/images/โครงการสืบสานภูมิปัญญา_3/1400530_1426895887609811_8788357802862080139_o.jpg",
    "content": [
        {
            "bold": "คณะพยาบาลศาสตร์  มหาวิทยาลัยอุบลราชธานี ",
            "paragraph":"จัดโครงการทำนุบำรุงศิลปวัฒนธรรม  โครงการสืบสานภูมิปัญญาและพัฒนาเครือข่ายการเรียนรู้ด้านการสูงอายุเพื่อถ่ายทอดภูมิปัญญาชาวบ้านจากผู้สูงวัยสู่เยาวชน ในเขตพื้นที่รอบมหาวิทยาลัย โดยมีผู้เข้าร่วมโครงการ จำนวน 120 คน  ณ  หอประชุมโรงเรียนหนองสองห้อง  ตำบลธาตุ อ.วารินชำราบ จ.อุบลราชธานี  เมื่อวันที่ 12 มีนาคม 2556 ที่ผ่านมา"
        },
        {
            "bold": "ดร.รวีวรรณ  เผ่ากัณหา ",
            "paragraph":"รองคณบดีฝ่ายบริการวิชาการพัฒนานวัตกรรมและกิจการพิเศษ คณะพยาบาลศาสตร์  มหาวิทยาลัยอุบลราชธานี กล่าวว่า โครงการสืบสานภูมิปัญญาและพัฒนาเครือข่ายด้านการสูงอายุ เป็นโครงการทำนุบำรุงศิลปวัฒนธรรม  ซึ่งได้รับงบประมาณจากเงินอุดหนุนมหาวิทยาลัย จัดทำขึ้นเพื่อสืบสานภูมิปัญญาชาวบ้าน โดยเฉพาะผู้สูงวัย ซึ่งจะเป็นผู้ที่มีประสบการณ์  มีความรู้ภูมิปัญญาชาวบ้านในด้านต่างๆ อาทิ พืชสมุนไพร เครื่องจักสาน งานหัตถกรรมการฝีมือ และการทำขนมไทย เป็นต้น  โดยโครงการจัดให้มีการถ่ายทอดความรู้ให้กับเยาวชน ให้ความรู้ในการทำพานบายศรี  และ การทำข้าวต้มมัด  ซึ่งได้รับความสนใจจากนักเรียนจำนวน 120 คน ในเขตพื้นที่รอบมหาวิทยาลัยจำนวน 3 โรงเรียนเข้าร่วม ประกอบด้วย โรงเรียนบ้านบัววัด  โรงเรียนบ้านดอนกลาง  และโรงเรียนบ้านหนองสองห้อง ณ  หอประชุมโรงเรียนหนองสองห้อง  อ.วารินชำราบ จ.อุบลราชธานี"
        }
    ],
    "images": [

    ]
}
  