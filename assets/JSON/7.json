{
    "title": "การสานกระติบข้าวจากต้นกก",
    "content": [
        {
            "bold": "ผู้สูงอายุ",
            "paragraph":"เป็นบุคคลทีมีคุณค่าทางสังคม ที่เพียบพร้อมไปด้วยความรู้ และประสบการณ์อันยาวนาน เป็นต้นแบบในการถ่ายทอดความรู้ ประสบการณ์โดยผ่านกระบวนการเรียนรู้ ด้วยวิธีการถ่ายทอดภูมิปัญญาที่ผู้สูงอายุได้เรียนรู้สั่งสมและสืบทอดต่อกันมาจากอดีตถึงปัจจุบัน โดยเฉพาะศิลปหัตถกรรม ด้านภูมิปัญญาการจักสาน คือ การสานกระติบข้าวจากต้นกก ใช้สำหรับบรรจุข้าวเหนียวที่นึ่งสุกแล้วเพื่อรักษาคุณภาพของข้าวเหนียว ถือเป็นงานหัตถกรรมอันทรงคุณค่า อีกหนึ่งภูมิปัญญาท้องถิ่นของผู้สูงอายุ ชุมชนตำบลธาตุ อำเภอวารินชำราบ จังหวัดอุบลราชธานี ที่มีคุณค่าและสร้างรายได้ให้แก่ผู้สูงอายุและชุมชนมาช้านานแล้ว"
        }
    ],
    "featured": {
        "title": "เอกลักษณ์/จุดเด่นภูมิปัญญาท้องถิ่น",
        "list":[
            "การแปรรูปต้นกกเป็นผลิตภัณฑ์ธรรมชาติในท้องถิ่น ไม่มีสารเคมีทำลายสุขภาพมีความแข็งแรง แน่น เหนียว เป็นงานหัตถกรรมด้วยมือ มีความละเอียดและแน่น ใช้บรรจุข้าวเหนียวได้ดีไม่เหนียวติดมือ ถือว่าเป็นภูมิปัญญาท้องถิ่นโดยแท้จริง",
            "การสานกระติบข้าวจากต้นกก มีเคล็ดลับที่ทำให้กระติบข้าวไม่ขึ้นรา คือ การนำต้นกก ที่ตัดจากต้นแล้วมาตากแดด พอตากเสร็จก็นำมาจักเป็นเส้นตามขนาดที่ต้องการ แล้วนำมาตากแดดอีกครั้ง ต่อจากนั้นพอสานเป็นตัวกระติบข้าวเสร็จแล้วก็จะนำไปตากแดดอีกครั้งหนึ่ง ซึ่งการทำแบบนี้จะทำให้กระติบข้าวไม่ขึ้นรา เวลาสานจะพรมน้ำเพื่อป้องกันเส้นกกหัก มีความอ่อนนุ่ม และเพิ่มความแข็งแรงของกระติบข้าว"
        ]
    },
    "images": [
        "assets/images/การสานกระติบข้าว/1.jpg",
        "assets/images/การสานกระติบข้าว/2.jpg",
        "assets/images/การสานกระติบข้าว/3.jpg",
        "assets/images/การสานกระติบข้าว/4.jpg",
        "assets/images/การสานกระติบข้าว/5.JPG",
        "assets/images/การสานกระติบข้าว/6.JPG",
        "assets/images/การสานกระติบข้าว/7.JPG",
        "assets/images/การสานกระติบข้าว/8.JPG"
    ]
}
  